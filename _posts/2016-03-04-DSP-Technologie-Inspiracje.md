---
layout: post
title:  "DSP: Technologie, inspiracje, narzędzia"
date:   2016-03-04 20:57:00 +0100
categories: daj-sie-poznac
short_desc: Od wielu lat jestem wielbicielem gier. Największy sentyment mam do epoki królowania konsol nintendo. Super Mario Bros. z 1985 uważam za genialną platformówkę...
---
Jeszcze zanim zacznę kodować chciałbym wytłumaczyć się z podjętych decyzji 😉

Od wielu lat jestem wielbicielem gier. Największy sentyment mam do epoki królowania konsol nintendo. Super Mario Bros. z 1985 uważam za genialną platformówkę. I chyba mogę spokojnie stwierdzić, że obejrzenie materiału nagranego przez Arkadiusza Kamińskiego na kanale Arhn.eu dotyczącego [historii powstawania tejże gry][mario-bros-arhneu] zasiało w mojej zafiksowanej w web developmencie głowie ideę napisania gry 😃

Jako technologię wybrałem Pythona - ten język jest dla mnie nieznany, a niedawno napisana, całkiem funkcjonalna aplikacja okienkowa, przekonała mnie, że siedzą w tym języku fajne możliwości przy niedużej objętości kodu.

Kodować będę w środowisku OS X z wykorzystaniem bezpłatnej wersji IDE [PyCharm][pycharm].

Oczywiście plany na grę są stosunkowo ambitne, aczkolwiek zadowolę się takowym MVP (Minimal Viable Product):

- gra będzie posiadała planszę która porusza się razem z graczem
- gracz będzie potrafił skakać
- jako przeszkody istnieć będą przepaście zabijające gracza

Myślę, że na tej podstawie będzie można spokojnie zbudować całkiem grywalną grę.

To tyle tymczasem, niebawem powinien pojawić się kolejny wpis - o czym? Zobaczymy 😉

[mario-bros-arhneu]: https://www.youtube.com/watch?v=qiSZIZYwi_E
[pycharm]: https://www.jetbrains.com/pycharm/download/
